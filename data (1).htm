<html>
	<head>

टिंग टॉंग..sss

बेल  वाजली..

ती संध्याकाळच्या चहा चा आस्वाद घेत  होती.

म्हणून आईनेचं  दार  उघडल..


"काकी, बारश्याला या.. सांचाला.. चूल  बंद आमंत्रण हाय..बरका.. समद्यानी यायचंय.."


"कुणाच्यात गं...?"


"आव  काकी.. वळाखलं नाय का.. अतुल ची भावजय  मी..!!"


"अगं लय दिस झालं बघणं नाय झालं.."


"कुणाचं बारसं हय..??"


"अतुल च्या पोरीचं..😊"


खननणणन sss.... पलीकडच्या रूम  मधुनं पेला पडल्याचा आवाज झाला.


"बरं बरं..यु आमी.." आई लगबगीन त्या खोलीत  आली.


"अगं काय झालं..??चहाचा पेला कसा पडला..??कुठं लक्ष हाय तुझं..??भाजलं  नाय ना..??" आईचे प्रश्न काय संपेनात.


तिचा हात थरथरत  होता..


"न..नाय.. नाय भाजलं मला.."अवंढा गिळत तीनं पडलेलं फुलपात्र उच्चलं अन सांडलेला चहा पुसायला फडकं आणायला गेली.


"विठ्ठला..!! काय बाय पोरगी.. कुठं लक्ष असतं देव जाण हीच."

आता तर शांत  चहा  पीत बसलेली.

मग फुलपात्र कस काय पडलं हातातन हीच्या..

आई ची  स्वतःशीच  बडबड चालू  होती..


ती फडकं घेऊन आली..

खाली वाकून सांडलेला चहा पुसून घ्यायला लागली.. हात अजूनही कापतचं होता..


त्या सांडलेल्या चहात तिला पुसटशी एक प्रतिमा दिसली..

स्वतःची...

तिच्या बालपणीची..


5 वर्षाची  झाली होती ती. निरागस.. फक्त हसणं अन खेळणं ठाऊक तिला..


आजही स्वारी खुश होती.. नवीन घर  बांधून  झालंच होतं.

पाणी टाकायचं काम चालेलं घरावर..


आईच्या डोक्यावर 2 हांडे.. कडेला एक कळशी.. नं एका हाताला हिने घट्ट पकडलं होतं..


"मी तुला रिकामी कळशी देती.. ती घिऊन टाकीला लावजा..

तवर मी आलीच मागणं बाकी भांडी घिऊन  जा पळ.."


"अन हिंदडत बसू नगं कुठं..

नं मी लवकर नाय आली तर.. तू य पटकन घरी.. जर मला कळालं कुठं खेळाय गेली तर तंगड तोडीन.." हीच  आईच्या  बोलन्याकडं लक्ष न्हवतं..टाकीला कळशी  लावून

खेळायला जायचं.. तिचा प्लॅन फिक्स झाला होता..

  

  ती टाकीजवळ कळशी  भरायची  वाट बघत होती.

तेवढ्यात तिथं एक तरुण आला. 18 वर्षाचा जेमतेम.

हात पाय धुउ लागला.. चिखलाने माखले होते. रानातून आला असावा थेट.


त्याने त्या चिमुरडीकडं बघितलं.

आणि स्माईल दिली.


"काय गं आई  नाय आली आज...?"


"येतीय.. मी रिकामी भांडी घिऊन आले आधी." ती पाण्याच्या हौदात खेळत होती.


त्याने खिशातून चॉकोलेट काढलं आणि तिला देऊ लागला.


"नही भैया.. नको मला चॉकलेट."

तिने नकार दिला.


"अगं घे  कि.. आवडत नाय का तुला.."


"आवडत चॉकोलेट मला..भैया.. पण आमची आई  म्हणती कुणी काय दिलेलं खायचं  नाय.."


"अगं घे.. तिला नाय कळणार.. नं कळालं तरी मी हय कि.. ती वळखती  मला.."


"नाय नको.."- ती परत खेळण्यात मग्न झाली.


"असं व्हय.. बरं असूदेत मग.."


"बरं मग.. तुला खेळायला  आवडत का.??.आपण एक गेम  खेळूयात."


"गेम... 🤩" तिचे  डोळे चमकले. ती खुश  झाली. आई  येस्तवर आपलं खेळून बी हुईल.. ती त्याच्याबर जायला तयार  झाली..


"चल.. बोटाला पकड माझ्या.." त्याने तिला बोट पकडायला लावलं.


"कुठे  चाललोय भैया  आपण.. काय खेळायचं" - ति उड्या मारत  चालली  होती..


"इथंच  बघ.. ती खोली  दिसतेय का रानात.. तिथंच..

आपण ना गाण्याच्या भेंड्या खेळू..येतात तुला गानी..?"


"हो.. Twinkle twinkle येत मला.." - तीन गाणं गाऊन दाखवलं.


ते रूम  जवळ आले त्या..


त्याने कुलूप काढलं.. कडी उघडली..

अंधार होता खुलीत.. त्याने light लावली..


खिडकीतुन शेणाचा  वास येत होता.

गोठा होता शेजारी.. तिथूनच  येत होता तो वास..


त्याने दरवाजा लावून घेतला.. खिडकीही लावली..


"भैया.. का बंद करतोय सगळं.."


"अगं वास येतोय ना.. म्हणून "- तो बोलला.


एका कोपऱ्यात पडलेली कांबळ त्याने घेतली  आणि खाली  अंथरली..


"यें बस यावर.." ती ही बसली..


"चल  आता अजून कोणतं गाणं येत म्हणून दाखव."


"नाय.मला नाय आवडला हा गेम आपण दुसरा खेळता.." - तिचा  चेहरा  पडला.


"बरं..डोळे बंद कर मग.." तिने डोळे झाकले..


त्याने तिला त्याच्याजवळ ओढलं आणि मुके घेऊ  लागला..


त्याच्या अंगाला दुधाचा  वास येत होता..


तिला काही कळत न्हवतं काय चाललंय.


त्याने तिला घट्ट पकडलं होतं.. तिचा स्वास कोंडला होता..


ती स्वास घ्यायसाठी धडपडत होती..


त्याने तिला जबरदस्ती झोपवलं..

तो त्याची कपडे काढायला  लागला इतक्यात

ही रडायला लागली..


तो घाबरला..


"ऐ  रडू नकोस गप.." तो तिला धमाकावू लागला..


ती शांत झाली..


"आई.. आई  आली असलं माझी.. मला जायचयं तिच्याकडं.. तिने भोंगा  पसरला.."


त्याने तिच्या तोंडावर जोरात हात दाबला.


"शुsss.. गप.. गप.."


त्याला पाऊलांची चाहूल  लागली..


त्याने पटकन कपडे चढवली..


तिला डोळे पुसायला सांगितले.

नी बाहेर आला..


तिची  आई  येतच  होती त्या गोठ्याच्या दिशेने.. तिच्या शोधात..


"शुsss, आपल्या गेम  बद्दल आईला  सांगायचं नाय बरका..

नायतर तुलाच  मार बसल.. कळशी  सोडून खेळायला  गेली म्हणून.."



"हम्म..." तिने होकारार्थी मान  डुलवली.



"आई.. " ती पळत आईकड गेली नं आईला  बिलगली..


आईचा  जीव भांड्यात पडला.. तीन पण पोरीला कडवर घेतलं नं मुका घेऊ  लागली.


"कितीदा सांगितलं तुला जाऊ नको खेळायला..

ऐकत  नायस माझं काय.. जीवाला घोर  लावते पोर नुसती."


"अहो.. काकी मी काम करून चाललोच घरी.. मग तुमची  पोर दिसली मला एकटी खेळताना.मी आत्ता आणतच व्हतो बगा तुमच्याकड तिला.." - अतुल बोलला.


"बरं झालं.. पोरा तू हुतास हिथं..पलीकड विहीर हय तिकडं गेली असती ही तर...🥺" त्या भाबड्या जिवाने त्याच्याकडे एक नजर टाकली..


"ओठांवर बोट ठेवलं होतं त्यानं..." इशारा करत होता.. आईला  काय बोलू नको..

पण त्याच्या चेहऱ्यावर जरा पण भीती  न्हवती..

मर्दपणाची गुर्मी चढली होती..



°°°°°°°°°



"आता काय... फरशीचा  आरसा करतीस का..?"

आईचे शब्द कानावर पडताच.. ती भानावर  आली..


सांडलेला चहा  कवाच  पुसून झालेला.. त्या छोट्या मुलीची प्रतिमा ही आता दिसत न्हवती..


"बरं.. मी जरा दुकानात चाललीय.. नारळ  घिऊन  येती.. अतुल च्या बायको ची वटी भरायला लागलं न्हवं..

नशीब काढलं पोरानं.. सर्वगुण संपम्पन्न बायको भेटली.. आता लक्ष्मी बी आली घरात  त्याच्या.. त्यानं पाणी दिलेलं आपलं घर  बांधताना.. म्हणून झालं बघ घराचं  काम.. सुखी  ठेव  र पोराला देवा..." - आई चं आशिर्वाद द्यायचं काम चालू  झालं..



पण हीच  डोकं भनकलं.. फडकं घिऊन  ताडकन उठली  ती नं टाकीवर गेली ते धुवायला..तिला राग आला होता.

जर त्यादिवशी आई  वेळेवर नसती आली तर काय झालं असतं.. या विचारानेचं तिला घाम  ही फुटला होता..


त्यावेळी आईच्या  मार भेटेल  या भीतीपोटी तिने जी गोष्ट आईपासून  लपवली होती.. ते तिच्या डोळ्यासमोरून आता जात न्हवतं..


आत्ता जाऊन आईला  सांगावं सगळं.. तिच्या मनात  विचार  आला..

नाय.. नको... काय फायदा नाय आता.. गाढलेले मुदडे बाहेर काढायला.. तीन परत तिला सावरल.. नं फडकं धु  लागली..


त्या फडक्यातून चहा जसा जसा उतरत होता तसं तसं हीचा पण राग शांत  होतं होता..

फडकं धुवून  झालं.. तीनं ते वाळत टाकलं..


ती घरात  आली..


इकडे मात्र बाहेर ते फडकं फडफडत होतं वाऱ्याच्या दिशेने..

नी त्यावरचे चहाचे  डाग  ही तसेच  राहिले होते... 

  कधीही  नं मिटणारे....!!!!

विसरली ती सगळं काही..
जणू त्या फडक्यातून सगळं काही वाहून गेलं..

तिच्या अजाण वयात  त्यानं..
तिच्या मनातलं बालपण मात्र हिरावून नेलं..

कोवळ्या भावनांस तिच्या ठेचून तो गेला..
घायाळ करून मन तिचं.. मर्द म्हणून तो जगला..

त्याच तिला तसं पकडणं.. सगळं चुकीचं  होतं..
आज बऱ्याच वर्षांनी तिला हे उमजत होतं..

बराच  काळ लोटला तरी मनात  जखम ताजीच  होती..
टाकीवर पाणी भरायला  जाण्यासाठी ती अजून ही घाबरत  होती.

म्हणवतो आता बाप स्वतःला
लक्ष्मीचा तो..
जिच्याकड हवस म्हणून बघितलं होतं
तीही एक लक्ष्मीच होती..विसरला होता तो..!!!


	</body>
</html>